---
slug: "natural-therapy-replace-medicine"
category: "documentary-knowledge"
title: "ธรรมชาติบำบัดจะนำไปสู่การรักษาโรคแทนยา"
thumbnail: "/contents/BG-natural-therapy-replace-medicine.jpg"
excerpt: "การอาบป่า Forest Bathing หรือ Shinrin-yoku คือ การใช้เวลาอยู่ในป่าอย่างมีสติและใกล้ชิดธรรมชาติ ภายใต้ร่มไม้สูง ผู้ปฏิบัติจะได้สัมผัสสิ่งแวดล้อมรอบตัวอย่างเต็มที่ เช่น สูดอากาศบริสุทธิ์ สัมผัสดินและพืชพรรณ จุ่มร่างกายในลำธาร หรือพักผ่อนอย่างสงบ ทั้งการนั่งและการนอน มันช่วยสร้างความสมดุลระหว่างมนุษย์กับธรรมชาติอย่างลึกซึ้ง  การอาบป่าถูกบันทึกว่าเป็นแนวปฏิบัติที่เริ่มต้นในประเทศญี่ปุ่นในช่วงทศวรรษ 1980 โดยมีวัตถุประสงค์เพื่อเชื่อมโยงมนุษย์กับธรรมชาติ ผ่านการใช้เวลาที่มีคุณภาพในป่าและพื้นที่สีเขียว"
author: "ผู้ช่วยศาสตราจารย์กัญภัส อู่ตะเภา"
authorImage: ""
authotPosition: ""
date: "2023-11-28"
readCount: 1250
shareCount: 125
keywords: ["การศึกษา", "นวัตกรรม", "เทคโนโลยี", "มหาวิทยาลัยดิจิทัล", "SWITCH"]
links_category: "/categories/documentary-knowledge"
---

**การอาบป่า: ธรรมชาติบำบัดจะนำไปสู่การรักษาโรคแทนยา**
**Forest Bathing: เมื่อป่าเริ่มเข้าสู่ห้องแล็บ**
ผู้ช่วยศาสตราจารย์กัญภัส อู่ตะเภา

<div style="text-align: center; margin: 24px 0;">
  <img src="contents/one-natural-therapy-replace-medicine.jpg"
       alt=""
       style=" max-width: 100%; height: auto;">
</div>

<span style="font-size:2em; font-weight:bold;">การอาบป่า</span> <span style=" font-weight:bold;"> Bathing หรือ Shinrin-yoku คือ การใช้เวลาอยู่ในป่าอย่างมีสติและใกล้ชิดธรรมชาติ ภายใต้ร่มไม้สูง ผู้ปฏิบัติจะได้สัมผัสสิ่งแวดล้อมรอบตัวอย่างเต็มที่ เช่น สูดอากาศบริสุทธิ์ สัมผัสดินและพืชพรรณ จุ่มร่างกายในลำธาร หรือพักผ่อนอย่างสงบ ทั้งการนั่งและการนอน มันช่วยสร้างความสมดุลระหว่างมนุษย์กับธรรมชาติอย่างลึกซึ้ง  การอาบป่าถูกบันทึกว่าเป็นแนวปฏิบัติที่เริ่มต้นในประเทศญี่ปุ่นในช่วงทศวรรษ 1980 โดยมีวัตถุประสงค์เพื่อเชื่อมโยงมนุษย์กับธรรมชาติ ผ่านการใช้เวลาที่มีคุณภาพในป่าและพื้นที่สีเขียว</span>

<p style="text-indent: 3em;">แต่ในอีกซีกโลกหนึ่ง แนวคิดนี้ได้ก้าวเข้าไปสู่ห้องทดลอง เตียงตรวจสุขภาพ และเอกสารทางการแพทย์อย่างจริงจัง โดยเฉพาะในสหราชอาณาจักร ซึ่งนักวิจัยกำลังมุ่งตอบคำถามสำคัญว่า การใช้เวลาเพียงไม่กี่ชั่วโมงในธรรมชาติ สามารถเปลี่ยนชีววิทยาและช่วยเยียวยาร่างกายมนุษย์ได้จริงหรือไม่  ในประเทศอังกฤษ มีการจัดตั้ง The Forest Bathing Institute (TFBI) เพื่อศึกษาผลกระทบของการใช้เวลาในธรรมชาติต่อสุขภาพมนุษย์อย่างเป็นระบบ จุดมุ่งหมายสำคัญคือการรวบรวมข้อมูลเชิงประจักษ์จากทั่วโลก เพื่อยืนยันผลลัพธ์ทางวิทยาศาสตร์ว่าการอาบป่ามีประสิทธิผลเพียงพอที่จะบรรจุเป็นส่วนหนึ่งของการรักษาที่สามารถสั่งจ่ายผ่านระบบ NHS ได้อย่างถูกต้อง</p>

<p style="text-indent: 3em;">ขณะที่โลกตะวันตกกำลังทดลองอย่างเข้มข้น โลกตะวันออกกลับเดินหน้ามานานแล้ว แนวคิด Shinrin-yoku หรือ “การอาบป่า” จากญี่ปุ่น เป็นสิ่งที่ได้รับการพิสูจน์ในเชิงวิทยาศาสตร์อย่างจริงจัง โดย ศาสตราจารย์ชิง ลี Dr. Qing Li แห่งมหาวิทยาลัย Nippon Medical School กรุงโตเกียว ผู้บุกเบิกงานวิจัยด้านนี้ งานวิจัย ของลีศึกษาผู้เข้าร่วมโปรแกรมก่อนและหลังการอาบป่าอย่างละเอียด มีการตรวจวัดความดันโลหิต ชีพจร ตรวจเลือดหาฮอร์โมนความเครียด คอร์ติซอล (Cortisol) ระดับภูมิต้านทานประเภท NK Cells รวมทั้งประเมินด้านจิตวิทยา เช่น ความเครียดและอาการซึมเศร้า ผลลัพธ์พบว่าความเครียดลดลง  อารมณ์ดีขึ้น เซลล์ภูมิต้านทานเพิ่มขึ้นความดันและอัตราการเต้นหัวใจลดลง  กล่าวได้ว่าเพียงแค่การเดินเข้าไปในป่า สูดอากาศบริสุทธิ์ และปล่อยให้ธรรมชาติทำงานของมัน ก็ช่วยปรับสมดุลทั้งร่างกายและจิตใจได้อย่างชัดเจน</p>

<div style="text-align: center; margin: 24px 0;">
  <img src="contents/two-natural-therapy-replace-medicine.png"
       alt="รูป"
       style=" max-width: 100%; height: auto;">
</div>

<p style="text-indent: 3em;">ในประเทศไทย <span style="font-weight:bold;">นพ.สันต์ ใจยอดศิล</span> อดีตศัลยแพทย์หัวใจ ที่สนใจเวชศาสตร์ครอบครัว แล้วผลักดันการเกิดสาขาเวชศาสตร์วิถีชีวิต (Lifestyle Medicine) ขึ้นในเมืองไทย ได้บันทึกการอาบป่าและประโยชน์ที่เขาได้รับจากการอาบป่า ว่าคุณหมอทำด้วยวิธีการอย่างไรและที่สุดแล้วรักษาโรคต่างๆ ได้จริงไหม โดยคุณหมอได้บันทึกตอบคำถาม เรื่องการอาบป่าไว้ว่า การวิเคราะห์ผลรวมของงานวิจัยที่คัดเลือกว่าดีแล้ว 22 รายการ จากทั้งหมด 971 รายการ ทั้งแบบเปรียบเทียบระดับฮอร์โมนเครียดก่อนและหลังเดินอาบป่า และแบบเปรียบเทียบฮอร์โมนเครียดระหว่างกลุ่มที่ได้อาบป่ากับกลุ่มที่ไม่ได้อาบป่า ผลวิจัยพบว่า การอาบป่าลดฮอร์โมนเครียดได้เฉลี่ย 0.03 ไมโครกรัมต่อลิตร ซึ่งเป็นการลดได้อย่างมีนัยสำคัญ  p<0.01 งานวิจัยใช้ตัวชี้วัดความเครียดอื่นๆ เช่นใช้ urine epinephrine ใช้ตัวชี้วัดการทำงานระบบหัวใจหลอดเลือด และใช้ แบบสอบถาม 2-7 ก็ได้ผลสอดคล้องกัน ดังนั้นในประเด็นนี้จึงพอสรุปได้แน่ชัดว่าการอาบป่าลดความเครียดได้จริง 
</p>

<p style="text-indent: 3em; font-weight:bold;">แล้วเมื่อสนใจ วิธีการ “อาบป่า” เราจะเริ่มต้นมันอย่างไร โดยไม่ต้องรอแพทย์สั่งการผ่านใบสั่งยา</p>

<p style="text-indent: 3em;">ในเวลานี้มีหลายหน่วยงาน ทั้งราชการและเจ้าของหมู่บ้านโฮมเสตย์ใกล้ป่าใหญ่หลายแห่งจัดกระบวนการ ชวนกันอาบป่า </p>

<div style="text-align: center; margin: 24px 0;">
  <img src="contents/three-natural-therapy-replace-medicine.png"
       alt="รูป"
       style=" max-width: 100%; height: auto;">
</div>

<p style="text-indent: 3em;">หัวใจของการอาบป่า คือ ถ้าป่าคือ <span style="font-weight:bold;">ความสงบ</span> แล้วมนุษย์คือความวุ่นวาย การอาบป่า คือการใช้เวลาอยู่ท่ามกลางธรรมชาติ คลุกคลีกันและกันด้วยประสาทสัมผัสทั้ง 5 อย่างความสงบ เชื่อมโยงตัวเองเข้ากับสิ่งแวดล้อมรอบตัวในป่าอย่างลึกซึ้งเริ่มจาก สายตาสังเกตสีเขียวของต้นไม้ แสงแดดที่ส่องผ่านใบไม้ และลวดลายของกิ่งก้าน ตลอดจนรายละเอียดเล็ก ๆ ของป่าอันร่มรื่น  ฟังเสียงนกพูดคุยกัน  เสียงลมพัดผ่านกิ่งไม้  จังหวะเสียงน้ำไหลจากลำธาร  ขณะที่มีสมาธิ ดมกลิ่นดิน   เพื่อรับรู้กลิ่นอายธรรมชาติอย่างเต็มที่ เมื่อเข้าใกล้ธรรมชาติแล้ว ความสัมพันธ์ระหว่างร่างกายกับธรรมชาติจะแน่นแฟ้นยิ่งขึ้น และเพื่อให้ธรรมชาติโอบอุ้มร่างกายและจิตใจ เราอาจจะต้องใช้เวลาอยู่ในป่าอย่างน้อย 1.5–2 ชั่วโมง จะช่วยให้การอาบป่า มีประสิทธิภาพต่อร่างกายเราอย่างที่สุด 
ท่ามกลางยุคที่มนุษย์เผชิญโรคเครียด ความวิตกกังวล ภาวะซึมเศร้า และโรคภัยต่างๆ การเดินเข้าสู่ธรรมชาติ อยู่ในอากาศสะอาด สูดดมกลิ่นจากป่า   ทิ้งปัญหาและเครื่องมือ อิเล็กทรอนิกส์ ไว้ในเมือง </p>

<span style="font-size:2em; font-weight:bold;">“การอาบป่า “</span>อาจจะเป็นสิ่ง ที่ร่างกายต้องการก่อนใบสั่งยา เมื่อทั้งโลกตะวันออกและตะวันตกมีหลักฐานทางวิทยาศาสตร์เพิ่มมากขึ้นอนาคตของการแพทย์อาจไม่พึ่งพาเพียง “ยา” อีกต่อไป 
หากการอาบป่าสามารถพิสูจน์ได้ว่ามีผลลัพธ์ต่อเนื่องและยืนยาว แพทย์อาจสั่งให้ผู้ป่วยใช้เวลาใต้ต้นไม้ วันละ 120 นาที หรือเข้าร่วมโปรแกรม Forest Bathing  หรืออนาคต ในใบสั่ง
 เราอาจจะไม่ต้องรับ “ยาเม็ด” แพทย์อาจจะเพียงแนะนำให้เราหาป่าใกล้บ้าน และนั่งสงบอยู่ตรงนั้น สักพัก ก็เป็นได้  


