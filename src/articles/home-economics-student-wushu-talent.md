---
slug: "home-economics-student-wushu-talent"
category: "hall-of-fame"
title: "สาวคหกรรมศาสตร์ที่มีพรสวรรค์กีฬาวูซู"
thumbnail: "/contents/cover-7.JPG"
excerpt: "นักศึกษาสาวจากคณะวิทยาศาสตร์และเทคโนโลยีมาจากแม่แจ่ม จังหวัดเชียงใหม่ เรียนด้านคหกรรมศาสตร์ แต่ความสามารถของเธอโดดเด่นยิ่งในด้านกีฬา"
author: "น.ส.เนาวรัตน์ แซ่ย่าง (ไป๋)"
authorImage: "content7.JPG"
authotPosition: "นักศึกษาจากคณะวิทยาศาสตร์และเทคโนโลยี"
date: "2023-11-28"
readCount: 1250
shareCount: 125
keywords: ["การศึกษา", "นวัตกรรม", "เทคโนโลยี", "มหาวิทยาลัยดิจิทัล", "SWITCH"]
---

**เนาวรัตน์..แซ่ย่าง**
**สาวคหกรรมศาสตร์ที่มีพรสวรรค์กีฬาวูซู**

![](/contents/content7.JPG)

นักศึกษาสาวจากคณะวิทยาศาสตร์และเทคโนโลยี มาจากแม่แจ่ม จังหวัดเชียงใหม่ เรียนด้านคหกรรมศาสตร์ แต่ความสามารถของเธอโดดเด่นยิ่งในด้านกีฬา
**เนาวรัตน์ แซ่ย่าง** ชื่อเล่น **ไป๋** มีเชื้อชาติไทย สัญชาติไทย นับถือศาสนาคริสต์ เรียนชั้นอนุบาลและประถมศึกษา ที่บ้านเกิดเชียงใหม่ แล้วมาจบชั้นมัธยมศึกษาที่โรงเรียนมหรรณพาราม กรุงเทพฯ ขณะนี้เธออายุ 24 ปี เรียนชั้นปีที่ 4 เธอเล่าถึงเหตุผลที่เลือกเรียนคหกรรมศาสตร์ว่า *ความสนใจในการทำอาหารและงานฝีมือต่างๆ จึงรู้สึกว่าการเรียนสาขาคหกรรมศาสตร์จะช่วยพัฒนาทักษะที่ชอบ สาขานี้ไม่เพียงแต่สอนเรื่องการประกอบอาหารและเบเกอรี่แต่ยังให้ความรู้ด้านโภชนาการ ความปลอดภัยอาหารซึ่งสามารถนำไปใช้ได้ทั้งในชีวิตประจำวันและอาชีพในอนาคตได้*

เธอเล่าว่า โดยปกติ งานอดิเรกของเธอก็คือทำเบเกอรี่และประกอบอาหารไทยอยู่แล้ว มาเรียนทางด้านนี้ จึงถือว่าถูกจริตกับตัวเธออย่างยิ่ง นอกจากนี้แล้ว เธอยังเป็นคนที่มีนิสัยชอบท่องเที่ยว ชอบค้นหาสิ่งใหม่ๆ และชอบเล่นกีฬาเป็นชีวิตจิตใจ

กีฬาที่เธอชอบและทำได้ดี จนสร้างชื่อเสียงและเกียรติประวัติให้เธอคือ **“กีฬาวูซู”**

**กีฬาวูซูหรือกังฟู** เป็นศิลปะการต่อสู้ของจีน ผสมผสานแนวคิดและรูปแบบจากศิลปะการต่อสู้จีนแบบดั้งเดิมและแบบสมัยใหม่หลากหลายแขนง เช่น กังฟูเส้าหลิน และอู๋ตังฉวน คำว่าวูซู ในภาษาจีนหมายถึงศิลปะการต่อสู้ ซึ่งสะท้อนถึงเป้าหมายของศิลปะนี้ในฐานะการรวบรวมและกำหนดมาตรฐานรูปแบบต่างๆ ของการต่อสู้

เนาวรัตน์หรือน้องไป๋ สร้างเกียรติประวัติให้กับตัวเธอหลายรายการ รางวัลชนะเลิศเหรียญทองรายการแข่งขันกีฬาวูซู ประเภทยุทธลีลาตุ้ยเลี่ยน (Taolu) ในการแข่งขันกีฬามหาวิทยาลัยอาเชียน ครั้งที่ 21 ปี2024 ณ เมืองสุราบายา ประเทศอินโดนีเซีย รางวัลรองชนะเลิศอันดับ 1 รายการแข่งขันกีฬาวูซู ประเภทยุทธลีลาตุ้ยเลี่ยน รายการแข่งขัน THE 1ST ASEAN -CHINA WOMEN 'S WUSHU CHAMPIONSHIP ณ เมืองกัวลาลัมเปอร์ ประเทศมาเลเซียรางวัลชนะเลิศการแข่งขันกีฬาวูซู ประเภทยทธลีลาหนานฉวน หนานเตา หนานกัน รายการแข่งขันกีฬาแห่งชาติ ครั้งที่ 47 ศรีสะเกษเกมส์ นอกจากนี้ เธอยังเข้าร่วมการแข่งขันกีฬาซีเกมส์ครั้งที่ 32 ณ กรุงพนมเปญ ประเทศกัมพูชาอีกด้วย และล่าสุดคือ เธอได้ **“คว้าเหรียญเงิน การแข่งขันกีฬาซีเกมส์ครั้งที่ 33”** ที่จัดขึ้น ณ ประเทศไทย

เธอกล่าวว่า สำหรับเธอแล้วค่านิยมที่ยึดถือในการทำงานหรือใช้ชีวิต คือความสำเร็จไม่ใช่จุดสิ้นสุด ความล้มเหลวไม่ใช่จุดจบ...

<div style="text-align:center">
<b style="font-style: italic"> แต่หัวใจที่ไม่ยอมแพ้ต่างหากที่ตัดสินว่าเราจะไปได้ไกลแค่ไหน </b>
</div>
