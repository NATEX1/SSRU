---
slug: "the-most-beautiful-song-is-song"
category: "documentary-knowledge"
title: "เพลงที่เพราะที่สุดคือเพลง"
thumbnail: "/contents/the-most-beautiful-song-is-song.jpg"
excerpt: "หากมีคนถามเราว่า เพลงที่เพราะ ไพเราะ หรือเพลงที่เราชอบมากที่สุดคือเพลงอะไร? คงเป็นคำถามที่ตอบได้ยากมากคำถามหนึ่งในชีวิตเลยทีเดียว"
author: "ผู้ช่วยศาสตราจารย์ วิโรจน์ ศรีหิรัญ"
authorImage: ""
authotPosition: ""
date: "2023-11-28"
readCount: 1250
shareCount: 125
keywords: ["การศึกษา", "นวัตกรรม", "เทคโนโลยี", "มหาวิทยาลัยดิจิทัล", "SWITCH"]
---
**เพลงที่เพราะที่สุดคือเพลง ?**
ผู้ช่วยศาสตราจารย์ วิโรจน์ ศรีหิรัญ

<p style="text-align: center; ">
<em>หากมีคนถามเราว่า เพลงที่เพราะ ไพเราะ หรือเพลงที่เราชอบมากที่สุดคือเพลงอะไร?
คงเป็นคำถามที่ตอบได้ยากมากคำถามหนึ่งในชีวิตเลยทีเดียว
</em>
</p>
<p style="text-indent: 3em;">คำถามนี้อาจใช้เป็นเรื่องหนึ่งที่พูดคุยสนทนาระหว่างคนในครอบครัว เพื่อนฝูง หรือคนรู้จักคุ้นเคยกัน โดยเรื่อง “เพลง” มักใช้เป็นเรื่องที่คุยกันได้อย่างสนุกสนาน และวันนี้เราจะมาค้นหาคำตอบกันว่า เมื่อถูกถามว่า ชอบเพลงอะไรมากที่สุด คิดว่าเพลงอะไรเพราะที่สุด จะตอบกันอย่างไร
“เพลง” เป็นสำเนียงขับร้องและทำนองดนตรี 
</p>
<p style="text-indent: 3em;">เป็นการจัดกระทำต่อเสียงให้อยู่ในรูปแบบใดรูปแบบหนึ่ง อาจมีเนื้อร้องหรือไม่มีก็ได้ ซึ่งมีผลต่อผู้ที่ได้รับฟังในรูปแบบต่างๆ กันไปตามประเภทและรูปแบบของเพลง โดยเพลงสามารถสร้างสรรค์จากเครื่องดนตรีหรือการขับร้องก็ได้
</p>

***แล้วเพลงที่เพราะหรือไพเราะที่สุดคือเพลงอะไร?*** 
<p style="text-indent: 3em;">
คำตอบคงมีมากมายหลากหลายกันไปตามความชอบ รสนิยม และความพึงพอใจของแต่ละคน แต่หากเราใช้เกณฑ์จำนวนผู้เข้าชม (ยอดวิว) มิวสิกวิดีโอเพลงในโซเชียลมีเดียยอดนิยมอย่างยูทูบ จากข้อมูลที่มีอยู่นั้นล่าสุดนับถึงธันวาคม 2025 เพลงที่น่าจะเพราะที่สุดในโลก เนื่องจากมียอดวิวมากที่สุดคือเพลง Baby Shark Dance ทางช่องยูทูบ Baby Shark - Pinkfong Kids' Songs & Stories ที่มียอดการดูและการฟังกว่า 1.6 หมื่นล้านครั้ง ส่วนเพลงไทยคือเพลง เชือกวิเศษ ของศิลปินวงลาบานูน ที่มียอดวิวแล้วกว่า 550 ล้านครั้ง
</p>

<div style="text-align: center; margin: 24px 0;">
  <img src="contents/the-most-beautiful-song-is-song.jpg"
       alt="วง Labanoon"
       style="width: 420px; max-width: 100%; height: auto;">
</div>

<p style="text-indent: 3em;">
เชื่อว่าแทบทุกคนคงเคยฟังเพลง 2 เพลงนี้กันมามากบ้างน้อยบ้าง โดยเด็กในครอบครัวซึ่งเป็น Gen Beta และ Gen Alpha คงจะชอบเพลง Baby Shark Dance กันแทบทั้งนั้น ส่วนคนวัย Gen Z, Gen Y, Gen X ก็น่าจะชอบเพลงเชือกวิเศษกันเป็นส่วนใหญ่ หากแต่ผู้สูงวัยอย่างคน Gen B อาจไม่ได้ชอบทั้งสองเพลงนี้เท่าไหร่ น่าจะยังชอบฟังเพลงสุนทราภรณ์ ลูกทุ่ง ลูกกรุง เช่นเพลงของ สุเทพ วงศ์กำแหง, สวลี ผกาพันธ์ หรือผ่องศรี วรนุช มากกว่า
</p>

<div style="text-align: center; margin: 24px 0;">
  <img src="contents/the-most-beautiful-song-is-song2.png"
       alt="วง Labanoon"
       style="width: 420px; max-width: 100%; height: auto;">
</div>

<p style="text-indent: 3em;">เมื่อผมเข้าไปถาม AI Chatbot เจ้าดังทั้งสาม คำตอบที่ได้มีความแตกต่างกัน โดยผมในฐานะมนุษย์         เลยวิเคราะห์จากคำตอบของ AI ได้ว่า เขากำลังจะบอกเราว่าเพลงที่เพราะที่สุดในโลกคือเพลง Imagine ของ John Lennon ซึ่งเผยแพร่ครั้งแรกในปี 1971 นับถึงปัจจุบันก็ 54 ปีแล้ว เป็นเพลงเก่าที่ยังไพเราะมาก ๆ 
</p>
<p style="text-indent: 3em;">อย่างไรก็ตาม มีเพลงอยู่เพลงหนึ่งที่ทุกคนเคยร้องกันแน่นอน ร้องกันทุกครอบครัว ทุกบ้าน นั่นคือเพลง Happy Birthday ซึ่งเนื้อร้องหลัก ๆ ก็มีอยู่เพียง Happy Birthday to you แล้วร้องวนไปวนมา หากแต่เป็นเพลงที่สร้างความสุข ความประทับใจอย่างมากมายให้กับทุกคนในครอบครัวเมื่อได้ยินได้ฟังเพลงนี้<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;เพลงที่เพราะที่สุดในชีวิตของแต่ละคนอาจไม่เหมือนกัน ซึ่งก็ไม่จำเป็นต้องเหมือนกัน แต่หากคนในครอบครัวทุกคน ทุก Gen มาร่วมร้องเพลง Happy Birthday ในทุกวันเกิดของทุกคนในบ้าน คงเป็นคำตอบที่จะอยู่ในความทรงจำของเราทุกคนอย่างไม่ต้องสงสัยว่า 




