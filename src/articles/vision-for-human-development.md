---
slug: "vision-for-human-development"
category: "executive-thoughts"
title: "ผู้นําการสร้างมืออาชีพ: วิสัยทัศน์ที่สะท้อนหัวใจของการพัฒนาคน"
thumbnail: "/content/banner-1.jpg"
excerpt: "ในวันที่การศึกษาแข่งขันกันด้วยความเร็วของเทคโนโลยีและการแข่งขันของตลาดแรงงาน หน้าที่ของสถาบันอุดมศึกษาไม่ใช่เพียง “ผลิตบัณฑิต” แต่คือ “สร้างมืออาชีพ” ที่พร้อมทํางานจริง และพร้อมเติบโตอย่างมั่นคงในโลกที่เปลี่ยนแปลงตลอดเวลา"
author: "รศ.ดร.ชุติกาญจน์ ศรีวิบูลย์"
authorImage: "profile-1.png"
authotPosition: "อธิการบดีมหาวิทยาลัยราชภัฏสวนสุนันทา"
date: "2023-11-28"
readCount: 1250
shareCount: 125
keywords: ["การศึกษา", "นวัตกรรม", "เทคโนโลยี", "มหาวิทยาลัยดิจิทัล", "SWITCH"]
---

**วิสัยทัศน์ผู้บริหาร 1**
**ผู้นำการสร้างมืออาชีพ: วิสัยทัศน์ที่สะท้อนหัวใจของการพัฒนาคน**

รศ.ดร.ชุติกาญจน์ ศรีวิบูลย์ 
อธิการบดีมหาวิทยาลัยราชภัฏสวนสุนันทา

<p align="center">
<img src="/contents/contents1.1.JPG" />
</p>

ในวันที่การศึกษาแข่งขันกันด้วยความเร็วของเทคโนโลยีและการแข่งขันของตลาดแรงงาน หน้าที่ของสถาบันอุดมศึกษาไม่ใช่เพียง “ผลิตบัณฑิต” แต่คือ “สร้างมืออาชีพ” ที่พร้อมทำงานจริง และพร้อมเติบโตอย่างมั่นคงในโลกที่เปลี่ยนแปลงตลอดเวลา

<div style="text-align:center">
<p style=""> นี่คือเหตุผลว่าทำไมต้องกำหนดวิสัยทัศน์ของมหาวิทยาลัยราชภัฏสวนสุนันทาให้ชัดเจนว่า <p>
</div>
<div style="text-align:center">
<b style=""> “ผู้นำการสร้างมืออาชีพ” </b>
</div>
<div style="text-align:center">
<p style=""> ไม่ใช่เพียงถ้อยคําที่สวยงาม แต่คือคํามั่นสัญญาที่เรามีต่อสังคม ต่อประเทศ
และต่อทุกครอบครัวที่ฝากอนาคตของลูกหลานไว้กับเรา <p>
</div>

**เพราะเราคือมหาวิทยาลัยที่เกิดมาเพื่อสร้างมืออาชีพ**
สวนสุนันทาเป็นหนึ่งในมหาวิทยาลัยราชภัฏที่อยู่ใน “กลุ่ม 5” ซึ่งมีพันธกิจเฉพาะด้าน คือการผลิตและพัฒนาบุคลากรวิชาชีพและสาขาจำเพาะ เราจึงต้องทำมากกว่าเพียงจัดการเรียนการสอน แต่ต้องสร้างสมรรถนะให้ผู้เรียนสามารถ “ทำงานได้จริงตั้งแต่วันแรก” หรือหากอยากเป็นผู้ประกอบการ ก็ต้อง “เริ่มธุรกิจได้จริงตั้งแต่วันที่จบ” ที่สวนสุนันทา เราเชื่อมั่นในพลังของการเรียนรู้จากสถานการณ์จริง นักศึกษาจะเป็นมืออาชีพได้ก็ต่อเมื่อเขาได้ เรียนในสถานที่จริง ทำงานจริง และเรียนรู้จากผู้ที่มีประสบการณ์จริง นี่คือเหตุผลที่หลักสูตรของเราทุกคณะถูกออกแบบร่วมกับสถานประกอบการอย่างใกล้ชิด ตั้งแต่ทักษะ ความรู้ ไปจนถึงสภาพแวดล้อมการเรียนรู้ที่สอดคล้องกับโลกการทำงาน

<div style="text-align:center">
<b style=""> เราสร้างบัณฑิตที่ไม่ต้อง “เริ่มต้นใหม่” เมื่อเข้าสู่องค์กร </b>
</div>
<div style="text-align:center">
<b style=""> แต่เป็นคนที่องค์กร “อยากมี” และ “อยากรักษาไว้” </b>
</div>

<p align="center">
<img src="/contents/contents1.2.JPG" />
</p>

ในทุกก้าวของการเรียนรู้ ที่สวนสุนันทาเชื่อเสมอว่าประสบการณ์ที่ดีเป็นสิ่งที่หล่อหลอมผู้นำ นักศึกษาต้องรู้สึกว่ามหาวิทยาลัยคือพื้นที่แห่งโอกาส พื้นที่ที่ทำให้เขาเติบโตอย่างมั่นใจ เมื่อผู้เรียนมีความสุขและประทับใจกับสิ่งที่ได้รับ เขาจะส่งต่อเรื่องราวดี ๆ เหล่านั้นให้ผู้อื่นเองโดยธรรมชาติ นี่คือพลังของการบอกต่อที่สะท้อนคุณภาพของมหาวิทยาลัยได้ดีกว่าคำโฆษณาใด ๆ

แต่การสร้างผู้นำที่ดีจะเกิดขึ้นไม่ได้เลย หากอาจารย์ไม่ใช่ต้นแบบที่ดี อาจารย์คือรากฐานสำคัญที่สุดของการสร้างบัณฑิตคุณภาพ ในสวนสุนันทา มีความเชื่ออย่างลึกซึ้งว่า หากอาจารย์เก่ง นักศึกษาก็จะเก่งตาม เราจึงสนับสนุนให้อาจารย์พัฒนาตนเองทั้งด้านมาตรฐานวิชาชีพ ความรู้ลึกในศาสตร์ และความสามารถในการสอน ทั้งแบบ Onsite Online และ On Demand เพื่อให้เข้าถึงผู้เรียนในทุกบริบท ทุกจังหวะชีวิต เพราะโลกยุคดิจิทัลต้องการรูปแบบการเรียนรู้ที่ยืดหยุ่นและไร้ข้อจำกัด

<div style="text-align:center">
<b style=""> 
มืออาชีพ…ไม่ใช่แค่นักศึกษา แต่คือทั้งองค์กร
 </b>
</div>

ความเป็น “Professional” ในมุมมองของชาวสวนสุนันทาไม่ได้หมายถึงเฉพาะผู้เรียน แต่หมายถึงทุกคนในองค์กรอาจารย์ที่สอนด้วยหัวใจและความรู้จริง บุคลากรที่ทำงานอย่างเป็นระบบและโปร่งใส และผู้บริหารที่นำทีมด้วยความรับผิดชอบต่อสังคม หากมหาวิทยาลัยต้องการสร้างคนให้เป็นมืออาชีพ มหาวิทยาลัยเองก็ต้องเป็นมืออาชีพก่อนเช่นกัน นี่คือเงื่อนไขของความยั่งยืนที่สวนสุนันทายึดถือมาโดยตลอด

<p align="center">
<img src="/contents/contents1.3.JPG" />
</p>

**ผู้นำหญิงที่เลือกยืนอยู่บนหลักการ และนำทีมด้วยหัวใจ**
ในปัจจุบัน อธิการบดีเป็นผู้หญิง ผิดแผกแตกต่างกับก่อนหน้านี้ ที่ผู้บริหารสูงสุดเป็นผู้ชาย และนำทีมทำงานโดยมุ่งเน้นที่ผลลัพธ์ เลือกผู้บริหารที่ทำงานอย่างเด็ดขาดจริงจัง แต่ในยุคสมัยนี้ เลือกบริหารด้วยความหนักแน่นบนหลักการและความอ่อนโยนในการรับฟัง เชื่อว่าภาวะผู้นำไม่จำเป็นต้องแสดงออกด้วยอำนาจ แต่ด้วยวิสัยทัศน์ที่ชัดเจน ความกล้าตัดสินใจ และความจริงใจในการทำงานร่วมกับทุกคน มีการทำงานกับทีมที่เชื่อมั่นในเป้าหมายเดียวกัน พร้อมจะเปลี่ยนแปลงไปด้วยกัน และมุ่งมั่นทำงานเพื่อคุณภาพการศึกษาที่ดีที่สุดแก่ประเทศ

<div style="text-align:center">
<b style=""> เพราะเป้าหมายของเรา…คือการสร้างอนาคตที่ดีกว่า </b>
</div>

ทุกวันที่ดิฉันเริ่มต้นการทำงาน ดิฉันนึกถึงใบหน้าของนักศึกษานับหมื่นคนที่ฝากความหวังไว้กับเรา นึกถึงผู้ปกครองที่เชื่อใจในสถาบันแห่งนี้ และนึกถึงสังคมที่ต้องการคนเก่ง คนดี และคนที่พร้อมสร้างคุณค่าให้บ้านเมือง

<div style="text-align:center">
<b style="font-style: italic"> นี่คือเหตุผลที่สวนสุนันทาต้องเป็น “ผู้นําการสร้างมืออาชีพ” </b>
</div>
<div style="text-align:center">
<b style="font-style: italic"> เพราะอนาคตของประเทศ...เริ่มต้นจากคน และคน...เริ่มต้นที่การศึกษา </b>
</div>